# -*- mode: mandoku-view; -*-
#+TITLE: 蠻書
#+DATE: 2015-08-24 22:37:20.314491
#+PROPERTY: ID KR2i0007
#+PROPERTY: BASEEDITION WYG    
#+PROPERTY: JUAN 卷九
<pb:KR2i0007_WYG_009-1a>¶
欽定四庫全書¶
　蠻書卷九　　　　　　　　唐　樊綽　撰¶
　　南蠻條教第九¶
南俗務田農菜圃戰鬭不分文武無雜色役每有徴發¶
但下文書與村邑理人處尅往來月日而已其兵仗人¶
各自賫更無官給百家已上有總佐一千人已上有理¶
人官一人約萬家以來即制都督遞相管轄上官授與¶
四十䨇漢二頃也上户三十䨇漢一頃五十畝中户下¶
<pb:KR2i0007_WYG_009-1b>¶
户各有差降每家有丁壯皆定為馬軍各據邑居逺近¶
分為四軍以旗幡色别其東南西北每面置一將或管¶
千人或五百人四軍又置一軍將統之如有賊盗入界¶
即罪在所入處面將¶
羅苴子皆於鄉兵中試入故稱四軍苴子戴光兜鍪(案/新)¶
(唐書南詔傳作戴朱鞮/鍪光字疑朱字之訛)負犀皮銅股排跣足歴險如飛¶
每百人羅苴佐一人管之¶
負排又從羅苴中揀入無員數南詔及諸鎮大將軍起¶
<pb:KR2i0007_WYG_009-2a>¶
坐不相離捍蔽者皆負排也¶
羽儀亦無員數皆清平官等子弟充諸蠻不與焉常在¶
雲南王左右羽儀長帳前管係之¶
羽儀長八人如方内節度支衙官之屬清平官已下每¶
入見南詔皆不得佩劍唯羽儀長得佩劍出入臥外雖¶
不主公事最為心腹親信¶
其六曹長即為主外司公務六曹長六人兵曹户曹客¶
曹刑曹工曹會曹一如内州府六司所掌之事又有斷¶
<pb:KR2i0007_WYG_009-2b>¶
事曹長推鞫盗賊軍謀曹長主陰陽占候同倫長兩人¶
(案同倫原本訛作司/偏今據後文改正)各有副都主月終唱(案此字未/詳疑誤)諸¶
曹稽逋如錄事之職曹官文牒下諸城鎮皆呼主者六¶
曹長有課効眀著得遷補大軍將¶
大軍將一十二人與清平官同列每日見南詔議事出¶
則領要害城鎮稱節度有事跡功勞殊尤者得除授清¶
平官(案原本以除授為句今據唐書南詔傳大軍將出/治軍壁稱節度次補清平官之文是除授下應有)¶
(清平官三字原本葢因下/條相屬而誤脫耳今增入)¶
<pb:KR2i0007_WYG_009-3a>¶
清平官六人每日與南詔參議境内大事其中推量一¶
人為内算官凡有文書便代南詔判押處置有副兩員¶
同勾當¶
又外算官兩人或清平官或大軍將兼領之六曹公事¶
文書成合行下者一切是外算官與本曹出文牒行下¶
亦無商量裁製¶
又有同倫判官兩人南詔有所處分輒疏記之轉付六¶
曹近年已來南蠻更添職名不少¶
<pb:KR2i0007_WYG_009-3b>¶
凡試馬軍須五次上射中片板為一次上中雙庶子(案/二)¶
(字未/詳)為一次上四十歩外走馬□(案此字/未詳)頗柱中㪷子¶
為一次上盤槍百轉無失為一次上能算能書為一次¶
上試過有優給¶
歩卒須為五次上玷蒼山頂立旗先上到旗下為一次¶
上驀一丈三尺坑過為一次上急流水上浮二千尺為¶
一次上弄劍為一次上負一石五㪷米四十里為一次¶
上已上一一試過得上次者補羅苴也¶
<pb:KR2i0007_WYG_009-4a>¶
蠻王為樓及諸城鎮林邑但有空平處即立木八十尺¶
刻其上為㪷子中間以墨三寸規之名曰頗柱所試人¶
持竹劍去頗柱四十歩外走馬向前柱中㪷子者上中¶
第二規次之中第一規為下每農隙之時邑中有馬者¶
皆騎馬於頗柱下試習¶
每嵗十一十二月農收既畢兵曹長行文書境内諸城¶
邑村谷各依四軍集人試槍劍甲胄腰刀悉須犀利一¶
事闕即有罪其法一如臨敵布陣羅苴子在前以次弓¶
<pb:KR2i0007_WYG_009-4b>¶
手排下以次馬軍三十騎為隊如此次第常為定制臨¶
行交錯為犯令¶
每戰南詔皆遣清平官或腹心一人在軍前監視有用¶
命不用命及功大小先後一　一疏記迴具白南詔憑此¶
為定賞罰軍將犯令皆得杖或至五十或一百更重者¶
徙瘴地諸在職之人皆以戰功為褒貶黜陟¶
　朝廷差使到雲南南詔迎接逺送自數年來緣邕交¶
　兩地長吏苛暴恣殺非辜致令衆蠻告寃因茲頻來¶
<pb:KR2i0007_WYG_009-5a>¶
　攻掠伏䝉聖心徴發大軍指揮期於尅復其容州經¶
　管三十四羈縻州(案新唐書地理志嶺南道羈縻州/九十二隸桂管者七州隸邕管者)¶
　(二十六州隸安南者四十一州/並無屬容管者與此稍有不合)伏請委安南大首領¶
　為刺史武定州(案新唐書地理志武定州乃安/南都䕶府所屬羈縻州之一)亦請¶
　委大首領為長吏者踵前許經畧使眷顧親屬奏元¶
　從押衙為刺史恐非穏便臣竊知故安南前節度使¶
　趙昌相繼十三年緝理交阯至今遺愛布在耆老至¶
　境内無事其時以都押衙杜英策為招討副使入院¶
<pb:KR2i0007_WYG_009-5b>¶
　判案每月料錢供給七十貫以寄客張舟為經畧判¶
　官已後舉張舟為都䕶自李象古任安南經畧使(案/原)¶
　(本作李象右今考唐書李象古為安南都䕶以/苛刻失衆為賊楊清所害葢即此人今改正)恣意¶
　貪害遂至徴兵續又有李涿繼之誅剝(案原本涿上/脫李字今據)¶
　(通鑑/増入)令生靈受害莫非長吏非人所致¶
　¶
　¶
　蠻書卷九¶
